# know-cure
## un kit di orientamento per la sostenibilità digitale
#### Tesi di Laurea Magistrale di Arianna Terenzi 

![1-DalleCardall'Homepage](https://user-images.githubusercontent.com/101118175/226267544-df380b40-f671-409b-8832-3725ef890c12.png)


La trasformazione digitale e la tematica ambientale sono fenomeni 
che stanno apportando cambiamenti significativi nel contesto contemporaneo 
ponendo nuovi problemi etici e mettendo in discussione gli approcci 
e le scelte che in passato si erano stabilite e consolidate per affrontare la vita.

Partendo da coloro che studiano i processi di esperienza dei dispositivi digitali 
si è indagato il ruolo dei dati all’interno di un processo progettuale per capire 
come la consapevolezza sulla tematica ambientale possa aumentare. Da qui parte 
il progetto che si impegna ad esplorare come le aziende possono allineare i propri 
sforzi per fornire servizi digitali che supportano un’economia sostenibile. 

Il progetto, alla luce del tirocinio curriculare per la tesi svolto nell'agenzia Tangible, 
si basa sullo sviluppo di un kit di progettazione basato su una nuova sezione ambientale 
all’interno del progetto dell’Ethical Compass, un workshop attento a esplorare il progetto 
per il digitale da più punti di vista etici, per evidenziare anche le parti più nascoste 
e insidiose per un progettista, attraverso 5 tematiche principali, utili a indirizzare 
le scelte di progettazione e sviluppo. Il kit vuole quindi essere di supporto all’inserimento 
di questa nuova sezione, identificata attraverso la “card sostenibilità”, con un framework collaborativo, 
integrabile e aperto, adattabile a tutte le soluzioni di progettazione collaborativa 
e guidato da una serie di suggerimenti di sostenibilità per il digitale, che verranno 
utilizzati dai team per riconoscere la filiera del proprio servizio e raggiungere gli obiettivi prefissati. 
L’attività abilitata da questo kit sarà utile a formare un report sul progetto, per tracciare 
lo stato del servizio attraverso le azioni eseguite durante la fase di progettazione, 
riconoscendo così tutto l’ecosistema che ha attorno. 

Con questa tesi ci si chiede se con i giusti strumenti si possa generare 
un nuovo modello valoriale della trasformazione digitale, più equo e più sostenibile 
anche per l’ambiente, che getti le basi per trasformare alcuni degli approcci 
del tessuto socio-culturale in cui siamo immersi, e aiuti la società a crescere 
con la tecnologia, non per la tecnologia.

